\section{Teoria della calcolabilità}

\subsection{Sistema di calcolo \texorpdfstring{$\C$}{C}}
Si vuole modellare matematicamente un calcolatore o sistema di calcolo $\C$:
\vspace{.4cm}
\begin{figure}[h]
    \centering
    \input{figures/sistema_calcolo.tex}
\end{figure}

La figura mostra il sistema di calcolo $\C$ che, preso un programma $P$
su input $x$, restituisce in output il risultato $y$ o il valore $\perp$
se il programma va in loop.

DATI è l'insieme di tutti i possibili dati di input e PROG l'insieme di
tutti i possibili programmi.

Il sistema di calcolo $\C$ non fa altro che eseguire il programma $P$ su input
$x$ ricavandone il risultato $y$:
\begin{equation}\label{eq:sistema_calcolo}
\C:\text{PROG}\times\text{DATI}\rightarrow\text{DATI}_\perp
\end{equation}

Quello che fa il programma $P$ è trasformare il dato di input $x$ in un dato
di output $y$; si può quindi dire che un programma non è altro che
una funzione che agisce da DATI in DATI:
$$ P:\text{DATI} \rightarrow \text{DATI}_\perp $$
$$ \Downarrow $$
\begin{equation}\label{eq:prog_dati} \text{PROG} =
\text{DATI}^{\text{DATI}}_\perp \end{equation}

La funzione associata al programma $P$ è detta \textbf{semantica di $P$}.

Da (\ref{eq:sistema_calcolo}) e (\ref{eq:prog_dati}) si ottiene che:
$$ \C:\text{DATI}^{\text{DATI}}_\perp\times\text{DATI}
\rightarrow\text{DATI}_\perp $$

$\C$ è una funzione di valutazione; $\C(P,x)$ è infatti la semantica di $P$.

\subsection{Potenza computazionale di \texorpdfstring{$\C$}{C}
\label{sec:pot_comp}}
Si definisce potenza computazionale di $\C$:
$$ F(\C) = \{\C(P,\_):P\in\text{PROG}\} \subseteq \text{DATI}^{\text{DATI}}_\perp $$
\textbf{$F(\C)$ contiene tutto ciò che un qualsiasi sistema di calcolo $\C$
può calcolare}. Quindi, per stabilire cosa l'informatica può risolvere, basta stabilire
il carattere dell'inclusione:
\begin{itemize}
    \item $F(\C)\subset\text{DATI}^{\text{DATI}}_\perp \Rightarrow $
        esistono problemi che l'informatica non può risolvere;
    \item $F(\C)=\text{DATI}^{\text{DATI}}_\perp \Rightarrow $
        l'informatica può risolvere tutto.
\end{itemize}

\subsection{Cardinalità di insiemi infiniti}
Per riuscire a capire se l'inclusione
$F(\C)\subseteq\text{DATI}^{\text{DATI}}_\perp$ sia propria o meno, si confronterà
la cardinalità dei due insiemi. Infatti dalla cardinalità si può ricavare che:
\begin{itemize}
    \item Se $|F(\C)|<\left|\text{DATI}^{\text{DATI}}_\perp\right|
    \quad \Rightarrow \quad F(\C)\subset\text{DATI}^{\text{DATI}}_\perp$;
    \item Se $|F(\C)|=\left|\text{DATI}^{\text{DATI}}_\perp\right|
    \quad \Rightarrow \quad F(\C)=\text{DATI}^{\text{DATI}}_\perp$.
\end{itemize}

Il concetto di cardinalità è semplice quando si tratta di insiemi finiti: basta
contare il numero di elementi che compongono l'insieme. Tuttavia, in presenza
di insiemi infiniti le cose si complicano.

Per esempio, si confrontino $\N$ e $\RN$: entrambi hanno cardinalità infinita
($|\N|=|\RN|=\infty$) eppure $\N\subset\RN$! Per comprendere quindi meglio
la cardinalità di insiemi infiniti si dovrà andare più nel dettaglio.

\subsubsection{Relazione binaria}
Si definisce relazione binaria $R$ sull'insieme $A$, un elenco di coppie ordinate
di elementi di $A$: $R\subseteq A^2$. Due elementi $a,b\in A$ sono in relazione 
$R$ se $(a,b)\in R$. Si usa la notazione:
\begin{itemize}
    \item $a \ R \ b$: $a$ è in relazione $R$ con $b$;
    \item $a\ \cancel{R} \ b$: $a$ non è in relazione $R$ con $b$;
\end{itemize}

\subsubsection{Relazione di equivalenza}
$R\subseteq A^2$ è una relazione di equivalenza se gode di:
\begin{enumerate}
    \item Riflessività: $\forall a \in A \quad a \ R \ a$
    \item Simmetria: $\forall a,b \in A \quad a \ R \ b \ \Leftrightarrow \ b \ R \ a$
    \item Transitività: $\forall a,b,c \in A \quad a \ R \ b
    \ \wedge \ b \ R \ c \Rightarrow a \ R \ c $
\end{enumerate}

\subsubsection{Classe di equivalenza}
Si definisce classe di equivalenza $[a]_R$ l'insieme degli elementi in relazione $R$
con $a$:
$$ [a]_R =\{b\in A: a \ R \ b\} $$

Tutte le classi di equivalenza di $R$ formano una partizione di $A$. L'insieme $A$
partizionato attraverso le classi di equivalenza di $R$ è detto \textbf{quoziente}
di $A$ rispetto a $R$ ed è denotato da $A/R$.

\subsubsection*{Esempio}
Si consideri la relazione $\equiv_4\subseteq\N^2$ di equivalenza modulo 4. Due numeri
sono in relazione di equivalenza modulo 4 se il resto della divisione per 4 è uguale
per entrambi.
$$ 5\equiv_4 9\ , \ 10\equiv_4 2 \ , \ \dots $$

Le classi di equivalenza sono:
\begin{align}
    [0]_4&=\{4k\}\tag{Multipli di 4}\\
    [1]_4&=\{4k+1\}\tag{Resto 1}\\
    [2]_4&=\{4k+2\}\tag{Resto 2}\\
    [3]_4&=\{4k+3\}\tag{Resto 3}
\end{align}
L'insieme $\{[0]_4,[1]_4,[2]_4,[3]_4\}=\N/\equiv_4$ è una partizione di $\N$.

\subsubsection{Insiemi isomorfi}
Due insiemi $A$ e $B$ sono \textbf{isomorfi} (o equinumerosi) se esiste una funzione
biettiva tra essi. Formalmente si indica con:
$$ A\sim B $$
La relazione di isomorfismo $\sim$ è una relazione di equivalenza in quanto:
\begin{enumerate}
    \item Riflessiva: si usi la funzione identità;
    \item Simmetrica: se esiste una funzione biettiva allora anche la sua inversa
        è biettiva;
    \item Transitiva: la composizione di due funzioni biettive è una funzione biettiva.
\end{enumerate}

Sia $\mathcal{U}$ l'insieme universo, ovvero l'insieme che contiene tutti gli insiemi.
Il quoziente di $\mathcal{U}$ rispetto a $\sim$ ($\mathcal{U}/\sim$) definisce il 
concetto di cardinalità:

\begin{figure}[H]
    \centering
    \input{figures/cardinalita.tex}
\end{figure}

Ogni partizione di $\mathcal{U}/\sim$ contiene gli insiemi tra loro isomorfi, ovvero
che hanno la stessa cardinalità.

\subsubsection*{Insiemi finiti}
Si definisca la famiglia di insiemi: 
$$J_n=\begin{cases}
\cancel{O} & n=0\\
\{1,\dots ,n\} & n>0
\end{cases}$$
$$ J_0=\{\}\ , \ J_1=\{1\} \ , \ J_{2}=\{1,2\} \ , \ J_{3}=\{1,2,3\}\ , \ \dots $$

Un'insieme $A$ ha cardinalità finita se $\exists n\in\N : A\sim J_n$ e si può dire che
$|A|=n$.

\subsubsection*{Insiemi infiniti}
Un insieme che non è finito ha cardinalità infinita.

\subsubsection{Insiemi numerabili}
Un insieme $A$ è numerabile se $\N\sim A$ (ovvero $A\in [\N]_\sim$). Vuole quindi dire
che esiste una biezione $f:\N\rightarrow A$ che permette di listare $A$ come:
$$ A = \{f(0),f(1),f(2),\dots\} $$
senza tralasciare nessun elemento.
\subsubsection*{Esempi}
\begin{tabular}{r l}
    PARI :& $f(n)=2n$ \\
    DISPARI :& $f(n)=2n+1$ \\
    $\mathbb{Z}$ :& mappo i pari nei non-negativi e i dispari nei negativi \\
    $\{0\}\cup 1\{0,1\}^*$ :& converto da binario a decimale \\
\end{tabular}

\subsubsection{Insiemi non numerabili}
Gli insiemi non numerabili sono insiemi a cardinalità infinita ma non listabili come
$\N$ (sono \quotes{più fitti}). Il re di questi insiemi è $\RN$.

\begin{theorem}
    $\RN$ è un insieme non numerabile: $$ \N \nsim \RN $$
\end{theorem}
\begin{proof} Per dimostrarlo dimostro che:
    \begin{enumerate}
        \item $\RN \sim (0,1)$: la biezione è rappresentata graficamente in figura:
            \vspace{-.2cm}
            \begin{figure}[H]
                \centering
                \input{figures/reali_zero_uno.tex}
            \end{figure}\vspace{-.6cm}
            (In realtà $\RN$ è isomorfo a un suo qualsiasi intervallo).
        \item $\N \nsim (0,1)$: dimostrazione per assurdo: assumo che $\N \sim (0,1)$;
            Questo vorrebbe dire che tutti i numeri compresi tra 0 e 1 sono numerabili.
            Elenco tutti i numeri associandoli a un numero naturale:

            \begin{minipage}{.45\textwidth}
                $$0\ \mapsto \ 0.{\color{red}a_{00}}\ a_{01}\ a_{02}\ a_{03}\ a_{04}\ \dots$$
                $$1\ \mapsto \ 0.a_{10}\ {\color{red}a_{11}}\ a_{12}\ a_{13}\ a_{14}\ \dots$$
                $$2\ \mapsto \ 0.a_{20}\ a_{21}\ {\color{red}a_{22}}\ a_{23}\ a_{24}\ \dots$$
                $$3\ \mapsto \ 0.a_{30}\ a_{31}\ a_{32}\ {\color{red}a_{33}}\ a_{34}\ \dots$$
                $$4\ \mapsto \ 0.a_{40}\ a_{41}\ a_{42}\ a_{43}\ {\color{red}a_{44}}\ \dots$$
                $$\vdots\qquad\vdots\qquad\vdots\qquad\vdots\qquad\vdots\qquad\ddots$$
                \vspace{.4cm}
            \end{minipage}
            \begin{minipage}{.48\textwidth}
                $a_{ij}$ è la $i$-esima cifra dopo lo zero del $j$-esimo numero
                nella lista.

                Se $(0,1)$ fosse numerabile tutti i suoi numeri dovrebbero far parte
                della lista.

                Si consideri il numero:
                $$ 0.c_0c_1c_2c_3\dots $$

                con: $$ c_i = \begin{cases}
                2 & a_{ii}\neq2\\
                3 & a_{ii}=2
                \end{cases} $$

            \end{minipage}
            Chiaramente $0.c_0c_1c_2c_3\dots\in(0,1)$ ma non appare nella lista:
            \begin{itemize}
                \item Differisce dal primo numero perchè $c_0\neq a_{00}$;
                \item Differisce dal secondo numero perchè $c_1\neq a_{11}$;
                \item $\dots$
                \item Differisce da qualunque numero nella lista sulla cifra 
                    {\color{red} diagonale}.
            \end{itemize}
            Ho trovato l'assurdo quindi $\N \nsim (0,1)$ (dimostrazione per 
            diagonalizzazione).
    \end{enumerate}
    Sfruttando la transitività di $\sim$ posso si può affermare quindi che:
    $$ \RN \underset{(1)}{\sim} (0,1) \underset{(2)}{\nsim} \N \quad \Rightarrow \quad \RN \nsim \N $$
\end{proof}

Tutti gli insiemi isomorfi a $\RN$ sono detti continui. Altri insiemi non numerabili sono:
\begin{itemize}
    \item Insieme delle parti di $\N$: $2^\N = \{\text{sottoinsiemi di } \N\}$
    \item Insieme delle funzioni da $\N$ a $\N$:
        $\N^\N_\perp = \{f:\N\rightarrow\N_\perp\}$
\end{itemize}

\subsection{Cosa è calcolabile?}
Ora che il concetto di cardinalità è più chiaro, si riprenda il concetto di 
potenza computazionale di un sistema di calcolo $\C$ (paragrafo \ref{sec:pot_comp}):
$$
F(\C) = \{\C(P,\_):P\in\text{PROG}\} \subseteq \text{DATI}^{\text{DATI}}_\perp
$$

Per definizione $F(\C)$ ha la stessa numerosità di PROG:
$$ F(\C) \sim \text{PROG} $$

Ragionevolmente, \textbf{ma non formalmente}, si può notare che:
\begin{itemize}
    \item PROG$\sim\N$: si prenda la stringa binaria con la quale il programma è
        salvato sul disco e si converta da binario a decimale;
    \item DATI$\sim\N$: si applichi lo stesso ragionamento del punto precedente.
\end{itemize}
Ne segue che:
$$ F(\C) \sim \text{PROG} \sim \N $$
